---
title: 愛妻暗頓 Ài-chhe Àm-tǹg
by: 吳蓓雅
tags:
- 吳蓓雅
- 愛妻暗頓
- 成功的人
- PiA吳蓓雅
youtubeId: 9ABJQfjJBcE
date: 2022/3/12
---

### [Verse]

*這个時陣 電視看了的這時陣 你就開門*
Chit-ê sî-chūn, tiān-sī khòaⁿ liáu ê chit sî-chūn, lí tō khui-mn̂g
*外套囥咧 倒佇膨椅頂就睏 無到五秒*
Gōa-thò khǹg leh, tó tī phòng-í téng tō khùn, bô kàu gō͘ bió

### [Pre-chorus]

*雄雄精神 講你今仔閣袂記 食暗頓*
Hiông-hiông cheng-sîn, kóng lí kin-á koh  bōe-kì chia̍h àm-tǹg
*輸予你 食飯嘛會袂記*
Su hō͘ lí, chia̍h-pn̄g mā ē bōe-kì
*真正是 害我閣愛無閒煮飯*
Chin-chiàⁿ sī hāi góa koh ài bô-êng chú-pn̄g

### [Chorus 1]

*今仔日 炒一寡青菜佮豆油煎卵配魚湯*
Kin-á-ji̍t chhá chi̍t-kóa chheⁿ-chhài kah tāu-iû chian nn̄g phòe hî-thng
*冰箱閣有昨暗買的水果 規桌食了了*
Peng-siuⁿ koh ū cha-àm bé ê chúi-kó, kui-toh chia̍h-liáu-liáu
*驚你閣貧惰 愛洗喙 知無*
Kiaⁿ lí koh pîn-tōaⁿ, ài sé-chhùi, chai bô
*你嘛是算你好運*
Lí mā sī sǹg lí hó-ūn
*愛妻暗頓 配著我愛你*
Ài-chhe àm-tǹg, phòe tio̍h góa ài lí

### [Chorus 2]

*我看你食飽 比你較歡喜*
Góa khòaⁿ lí chia̍h-pá, pí lí khah hoaⁿ-hí
*洗碗就毋通袂記*
Sé-óaⁿ tō m̄-thang bōe-kì
*愛妻暗頓 配著我愛你*
Ài-chhe àm-tǹg, phòe tio̍h góa ài lí
