---
title: 姊妹仔 Chí-mōe-á
date: 2021-10-03
by: 旺福
tags:
- 旺福
- 姊妹仔
- 俗女養成記2
youtubeId: 5MrM4-4xw7M
---

### [Verse 1]

*人生的路 有起起佮落落*
Jîn-seng ê lō͘, ū khí-khí kah lo̍h-lo̍h
*偏偏妳我 行在仝一條路*
Phian-phian lí góa, kiâⁿ chāi kâng chi̍t-tiâu lō͘
*互相欠債 這世人的一切*
Hō͘-siong khiàm-chè, chit-sì-lâng ê it-chhè
*就是想欲為妳好*
Tō sī siūⁿ-beh ūi lí hó

*若是有妳 我就毋驚艱苦*
Nā-sī ū lí, góa tō m̄-kiaⁿ kan-khó͘
*我欲佮妳 行到風吹落塗*
Góa beh kah lí, kiâⁿ kàu hong chhoe lo̍h thô͘
*互相欠債 這世人的一切*
Hō͘-siong khiàm-chè, chit-sì-lâng ê it-chhè
*就是想欲為妳好*
Tō sī siūⁿ-beh ūi lí hó

### [Chorus]

*妳就是我這世人上好的姐妹仔*
Lí tio̍h-sī góa chit-sì-lâng siōng-hó ê chí-mōe-á
*我佮妳後世人嘛欲做夥一世人*
Góa kah lí āu-sì-lâng mā beh chòe-hóe chi̍t-sì-lâng
*我是妳的伴 妳是我的岸*
Góa sī lí ê phōaⁿ, lí sī góa ê hōaⁿ
*我佮妳永遠袂散*
Góa kah lí éng-oán bōe sòaⁿ

*妳就是我這世人上好的姐妹仔*
Lí tio̍h-sī góa chit-sì-lâng siōng-hó ê chí-mōe-á
*我佮妳後世人嘛欲做夥一世人*
Góa kah lí āu-sì-lâng mā beh chòe-hóe chi̍t-sì-lâng
*我有我的夢 妳有妳的夢*
Góa ū góa ê bāng, lí ū lí ê bāng
*永遠永遠講不完 姐妹仔*
Éng-oán éng-oán kóng bōe-oân, chí-mōe-á

### [Verse 2]

*我若成功妳第一个來抱*
Góa nā sêng-kong, lí tē it ê lâi phō
*我若悲傷妳永遠予我靠*
Góa nā pi-siong, lí éng-oán hō͘ góa khò
*互相照顧這世人的一切*
Hō͘-siong chiàu-kò͘, chit-sì-lâng ê it-chhè
*就是想欲為妳好*
Tō sī siūⁿ-beh ūi lí hó

### [Outro]

*我叫妳的名 我聽妳的聲*
Góa kiò lí ê miâ, góa thiaⁿ lí ê siaⁿ
*妳就是我上愛的 姐妹仔*
Lí tio̍h-sī góa siōng-ài ê chí-mōe-á
