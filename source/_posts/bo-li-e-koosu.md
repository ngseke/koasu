---
title: 無你的故事 Bô Lí Ê Kò͘-sū (feat. 林柏宏)
date: 2021-08-29
by: 青虫aoi
tags:
- 青虫aoi
- 無你的故事
- 林柏宏
- 有你的故事
youtubeId: JGK5Z0h33NA
---

### [Verse]
*自彼日拄著你*
Chū hit-ji̍t tú-tio̍h lí
*我就愈來愈無成我家己*
Góa tio̍h lú-lâi-lú bô sêng góa ka-tī
*袂輸予魔神仔牽去*
Bōe-su hō͘ mô͘-sîn-á khan-khì

*想欲來霸佔你*
Siūⁿ-beh lâi pà-chiàm lí
*我的愛掩也掩袂離*
Góa ê ài am iā am bōe lî
*全世界攏總看離離*
Choân-sè-kài lóng-chóng khòaⁿ lī-lī

### [Pre-chorus]

*但是你(我)的身軀邊*
Tān-sī lí (góa) ê sin-khu-piⁿ
*早就有另外一个伊*
Chá tio̍h ū lēng-gōa chi̍t-ê i
*佮人相分的溫柔我(你)毋 ti̍h*
Kah lâng sio-pun ê un-jiû góa (lí) m̄ ti̍h
*猶是扯扯咧免相辭*
Ia̍h-sī chhé-chhé leh bián sio-sî

### [Chorus 1]

*我的故事已經無看你*
Góa ê kò͘-sū í-keng bô khòaⁿ lí
*請你毋通閣攪吵*
Chhiáⁿ lí m̄-thang koh kiáu-chhá
*你的女主角毋是我*
Lí ê lú-chú-kak m̄-sī góa
*為怎樣毋肯放我煞*
Ūi-chóaⁿ-iūⁿ m̄-khéng pàng góa sòa

*你的故事已經無看我*
Lí ê kò͘-sū í-keng bô khòaⁿ góa
*閣再解說嘛是無較縒*
Koh-chài kái-sòe mā sī bô-khah-choa̍h
*我的女主角就是你*
Góa ê lú-chú-kak tio̍h-sī lí
*毋甘扯扯咧放你煞*
M̄-kam chhé-chhé leh pàng lí sòa

### [Inter]

*病相思 無藥醫 故事拄開始*
Pēⁿ siuⁿ-si, bô io̍h i, kò͘-sū tú khai-sí
*六月天 火燒埔 愛著較慘死*
La̍k-goe̍h thiⁿ, hóe-sio-po͘, ài tio̍h khah chhám sí

### [Chorus 2]

*我的故事已經全全你*
Góa ê kò͘-sū í-keng choân-choân lí
*日日夜夜較想嘛是你*
Ji̍t-ji̍t-iā-iā khah siūⁿ mā sī lí
*真心毋敢來講出喙*
Chin-sim m̄-káⁿ lâi kóng chhut-chhùi
*為怎樣到今才來拄著你*
Ūi-chóaⁿ-iūⁿ kàu taⁿ chiah lâi tú-tio̍h lí

### [Outro]
*請予我淡薄仔時間來證明我的愛*
Chhiáⁿ hō͘ góa tām-po̍h-á sî-kan lâi chèng-bêng góa ê ài
*傷害著別人是咱不應該*
Siong-hāi tio̍h pa̍t-lâng sī lán put-eng-kai
*閣再予咱淡薄仔時間來證明咱的愛*
Koh-chài hō͘ lán tām-po̍h-á sî-kan lâi chèng-bêng lán ê ài
*無著時來熟似*
Bô-tio̍h-sî lâi se̍k-sāi
*是命運不應該*
Sī miā-ūn put-eng-kai

[Verse](#Verse) → [Pre-chorus](#Pre-chorus) → [Chorus 1](#Chorus-1) → [Inter * 2](#Inter) → [Verse](#Verse) → [Pre-chorus](#Pre-chorus) → [Chorus 1](#Chorus-1) → [Chorus 2](#Chorus-2) →[Outro](#Outro)
