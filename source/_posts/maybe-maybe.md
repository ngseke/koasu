---
title: Maybe Maybe
by: 椅子樂團
tags:
- 椅子樂團
- Maybe Maybe
youtubeId: Tnp0DySxH7s
date: 2022/10/10
---

### [Chorus1]

*藏在心內的你*
Chhàng chāi sim-lāi ê lí
*敢會無細膩phàng見*
Kám-ē bô-sè-jī phàng-kìⁿ
*覕佇厝內想你*
Bih tī chhù-lāi siūⁿ lí
*我斟酌臆著你的心意*
Góa chim-chiok ioh tio̍h lí ê sim-ì
*Maybe, maybe*
Maybe, maybe
*每一个暗暝*
Múi chi̍t ê àm-mî

### [Verse 1]
*敢講你會毋甘*
Kám-kóng lí ē m̄-kam
*阮沒人照顧*
Gún bô-lâng chiàu-kò͘
*若無你的生活哪會遮爾艱苦*
Nā bô lí ê seng-oa̍h ná-ē chiah-nī kan-khó͘
*愛你含佇喙邊*
Ài lí kâm tī chhùi-piⁿ
*定定吞落去*
Tiāⁿ-tiāⁿ thun lo̍h-khì
*將你的聲音留佇這座城市*
Chiong lí ê siaⁿ-im lâu-tī chit chō siâⁿ-chhī

### [Chorus 2]
*藏在心內的你*
Chhàng chāi sim-lāi ê lí
*敢會無細膩phàng見*
Kám-ē bô-sè-jī phàng-kìⁿ
*覕佇厝內想你*
Bih tī chhù-lāi siūⁿ lí
*我斟酌臆著你的心意*
Góa chim-chiok ioh tio̍h lí ê sim-ì
*Maybe, maybe*
Maybe, maybe
*花謝嘛會開*
Hoe siā mā ē khui

### [Verse 2]
*敢講你會毋甘*
Kám-kóng lí ē m̄-kam
*阮沒人照顧*
Gún bô-lâng chiàu-kò͘
*若無你的生活哪會遮爾艱苦*
Nā bô lí ê seng-oa̍h ná-ē chiah-nī kan-khó͘
*愛你含佇喙邊*
Ài lí kâm tī chhùi-piⁿ
*定定吞落去*
Tiāⁿ-tiāⁿ thun lo̍h-khì
*分開了後阮將伊當作秘密*
Hun-khui liáu-āu gún chiong i tòng-chòe pì-bi̍t

*凡勢你會毋甘*
Hoān-sè lí ē m̄-kam
*阮沒人照顧*
Gún bô-lâng chiàu-kò͘
*一个人的生活我嘛過了誠好*
Chi̍t-ê lâng ê seng-oa̍h góa kòe-liáu chiâⁿ-hó
*開始愛我自己*
Khai-sí ài góa chū-kí
*也敢說愛你*
Iā káⁿ kóng ài lí
*將阮的聲音留在這座城市*
Chiong gún ê siaⁿ-im lâu-tī chit chō siâⁿ-chhī
