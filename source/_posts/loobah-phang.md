---
title: 滷肉芳 Ló͘-bah phang
date: 2022-01-23
by: 郭忠祐
tags:
- 滷肉芳
- 郭忠祐
- 戲說台灣
youtubeId: wtbwwdDiXZs
---

### [Verse 1]
*離開厝內幾落冬*
Lī-khui chhù-lāi kúi lo̍h tang
*下班的暗暝*
Hā-pan ê àm-mî
*暗頓攏一个人食*
Àm-tǹg lóng chi̍t-ê lâng chia̍h
*想起阿母的滷肉*
Siūⁿ-khí a-bú ê ló͘-bah
*煮著故鄉的名*
Chú-tio̍h kò͘-hiong ê miâ

### [Verse 2]
*又閣加班到深夜*
Iū-koh ka-pan kàu chhim-iā
*行佇街仔路*
Kiâⁿ tī ke-á-lō͘
*懷疑著為啥拍拚*
Hoâi-gî tio̍h ūi siáⁿ phah-piàⁿ
*想著阿母的滷肉*
Siūⁿ-tio̍h a-bú ê ló͘-bah
*予我流著喙瀾*
Hō͘ góa lâu-tio̍h chhùi-nōa
*陪我孤單向前行*
Pôe góa ko͘-toaⁿ hiòng-chiân kiâⁿ

### [Chorus]
*今夜月娘猶原恬恬咧看*
Kim-iā goe̍h-niû iû-oân tiām-tiām leh khòaⁿ
*看顧著這个戇囡仔*
Khòaⁿ-kò͘-tio̍h chit-ê gōng gín-á
*定四界咧走傱*
Tiāⁿ sì-kè leh cháu-chông
*食無一頓飽*
Chia̍h bô chit-tǹg pá
*月光照佇樓窗*
Goe̍h-kng chiò tī lâu-thang
*親像阿母的心疼*
Chhin-chhiūⁿ a-bú ê sim-thiàⁿ

*這个繁華台北迷亂的城*
Chit-ê hoân-hôa Tâi-pak bê-loān ê siâⁿ
*比袂過故鄉無尾巷仔*
Pí bē kòe kò͘-hiong bô-bóe-hāng-á
*定徛佇門跤口*
Tiāⁿ khiā tī mn̂g-kha-kháu
*就鼻著滷肉芳*
Tō phīⁿ-tio̍h ló͘-bah phang
*細漢咧嫌*
Sè-hàn leh hiâm
*變成大漢的懷念*
Piàn-sêng tōa-hàn ê hoâi-liām

### [Bridge]
*我一直揣著*
Góa it-ti̍t chhōe-tio̍h
*賣滷肉的店*
Bē ló͘-bah ê tiàm
*按怎攏無相仝*
Án-chóaⁿ lóng bô sio-kāng
*阿母啊～我期待你來夢中*
A-bú ah, góa kî-thāi lí lâi bāng-tiong
*煮予我食*
Chú hō͘ góa chia̍h

### [Outro]
*倒轉去 是我的願望*
Tò-tńg-khì sī góa ê goān-bāng
