---
title: 曾經我也想過一了百了 Chan-keng Góa Iā Siūⁿ-kòe Sí-sí Khah Khùiⁿ-oa̍h
by: 流氓阿德
tags:
- 流氓阿德
- 曾經我也想過一了百了
youtubeId: M_CWNFBBAiI
date: 2021/8/23
---

### [Verse 1]

*曾經我 也想過 死死較快活*
Chan-keng góa iā siūⁿ-kòe sí-sí khah khùiⁿ-oa̍h
*是因為一个人坐踮宇宙的夜班車*
Sī in-ūi chi̍t-ê lâng chē tiàm ú-tiū ê iā-pan-chhia
*茫茫渺渺的光影*
Bông-bông-biáu-biáu ê kng-iáⁿ
*湯姆威茲的歌聲*
湯姆威茲 ê koa-siaⁿ
*期待世界末日今仔日來吧*
Kî-thāi sè-kài boa̍t-ji̍t kin-á-ji̍t lâi pa

*曾經我 也想過 死死較快活*
Chan-keng góa iā siūⁿ-kòe sí-sí khah khùiⁿ-oa̍h
*是因為一个人獨唱的生日快樂歌*
Sī in-ūi chi̍t-ê lâng to̍k-chhiùⁿ ê seⁿ-ji̍t-khoài-lo̍k-koa
*點著問號的人生*
Tiám-tio̍h mn̄g-hō ê jîn-seng
*毋捌成真的願望*
M̄-bat sêng-chin ê goān-bōng
*拍開下晡買予自己驚喜的禮物盒*
Phah-khui ē-po͘ bé hō͘ ka-kī kiaⁿ-hí ê lé-bu̍t-a̍p

### [Pre-chorus 1]

*電話彼頭沉重的喘氣聲*
Tiān-ōe hit-thâu tîm-tāng ê chhoán-khùi siaⁿ
*無話通講又閣毋甘掛*
Bô ōe thang kóng iū-koh m̄-kam kòa
*徛佇城市街頭的十字路口*
Khiā-tī siâⁿ-chhī ke-thâu ê si̍p-jī-lō͘-kháu
*全然毋知影欲往哪裡落跑*
Choân-jiân m̄-chai-iáⁿ beh óng ná-lí làu-phâu

*明仔日絕對愛贏過今仔日*
Bîn-á-ji̍t choa̍t-tùi ài iâⁿ-kòe kin-á-ji̍t
*流著目屎聽著心裡微弱的嚷喝*
Lâu-tio̍h ba̍k-sái thiaⁿ-tio̍h sim-lāi bî-jio̍k ê jióng-hoah
*徛起來啊 徛起來啊 但是啊*
Khiā--khí-lâi ah, khiā--khí-lâi ah, tān-sī ah

### [Chorus 1]

*曾經我 也想過 死死較快活*
Chan-keng góa iā siūⁿ-kòe sí-sí khah khùiⁿ-oa̍h
*是因為我的心已經破了一大裂*
Sī in-ūi góa ê sim í-keng phòa-liáu chi̍t-tōa-lia̍t
*一點仔氣力攏無矣*
Chi̍t-tiám-á khùi-la̍t lóng bô ah
*連痛苦攏無感覺*
Liâm thòng-khó͘ lóng bô kám-kak
*只賰倔強崩了以後無力的軟汫*
Chí-chhun khut-kiông pang liáu í-āu bô-la̍t ê nńg-chiáⁿ

---

### [Verse 2]

*曾經我 也想過 死死較快活*
Chan-keng góa iā siūⁿ-kòe sí-sí khah khùiⁿ-oa̍h
*是因為一个人徛佇雨天的雨傘跤*
Sī in-ūi chi̍t-ê lâng khiā-tī hō͘-thiⁿ ê hō͘-sòaⁿ kha
*落踮傘頂的雨聲*
Lak-tiàm sòaⁿ-téng ê hō͘-siaⁿ
*拍佇心頭的痛疼*
Phah-tī sim-thâu ê thàng-thiàⁿ
*看著自己的心慢慢的慢慢腐爛*
Khòaⁿ-tio̍h ka-kī ê sim bān-bān ê bān-bān hú-nōa

*曾經我 也想過 死死較快活*
Chan-keng góa iā siūⁿ-kòe sí-sí khah khùiⁿ-oa̍h
*是因為拄著少年時深白色的我*
Sī in-ūi tú-tio̍h siàu-liân sî chhim-pe̍h-sek ê góa
*感覺見笑的無聲*
Kám-kak kiàn-siàu ê bô-siaⁿ
*無通辯解的輸家*
Bô-thang piān-kái ê su-ka
*現在的我一定予你非常的失望吧*
Hiān-chāi ê góa it-tēng hō͘ lí hui-siông ê sit-bōng pa

### [Pre-chorus 2]

*不願變成質數般的存在*
M̄-goān piàn-sêng chit-sò͘ pan ê chûn-chāi
*放棄自己用心討好世界*
Hòng-khì ka-kī iōng-sim thó-hó sè-kài
*只要會得著一點點的溫暖*
Chí-iàu ē tit-tio̍h chi̍t-tiám-tiám ê un-loán
*就算失去獨一無二也甘願*
Tio̍h-sǹg sit-khì to̍k-it-bû-jī iā kam-goān

*但是身邊人愈濟心愈孤單*
Tān-sī seng-piⁿ lâng lú chōe sim lú ko͘-toaⁿ
*愈是認真對待心就傷愈重*
Lú sī jīn-chin tùi-thāi sim tio̍h siong lú tāng
*算矣吧*
Soàn ah pa
*反正最後一定是失望啊*
Hoán-chèng chòe-āu it-tēng sī sit-bōng ah

### [Chorus 2]

*曾經我 也想過 死死較快活*
Chan-keng góa iā siūⁿ-kòe sí-sí khah khùiⁿ-oa̍h
*是因為我的世界無人通知影*
Sī in-ūi góa ê sè-kài bô lâng thang chai-iáⁿ
*一个卑微的向望*
Chi̍t-ê pi-bî ê ǹg-bāng
*一絲絲的愛*
Chi̍t-su-su ê ài ah
*一絲絲兩个人相攬身軀的燒熱*
Chi̍t-su-su nn̄g-ê lâng sio-lám sin-khu ê sio-joa̍h

---

### [Chorus 3]

*曾經我 也想過 死死較快活*
Chan-keng góa iā siūⁿ-kòe sí-sí khah khùiⁿ-oa̍h
*是因為一直揣不袂著出口的光線*
Sī in-ūi it-ti̍t chhōe bōe tio̍h chhut-kháu ê kng-sòaⁿ
*生無可戀的茫然*
Seng-bô-khó͘-loân ê bâng-jiân
*死不足惜的悲哀*
Sí-put-chiok-sioh ê pi-ai
*規氣化做塵埃四處飛散吧*
Kui-khì hòa-chòe tîn-ai sì-chhù poe-sán pa

*曾經我 也想過 死死較快活*
Chan-keng góa iā siūⁿ-kòe sí-sí khah khùiⁿ-oa̍h
*是因為我猶未遐爾幸運的拄著你*
Sī in-ūi góa iá-bōe hiah-nī hēng-ūn ê tú-tio̍h lí
*像你這款的人*
Chhiūⁿ lí chit-khoán ê lâng
*佇這世界上存在*
Tī che sè-kan siōng chûn-chāi
*予我對這个世界有淡薄的喜愛*
Hō͘ góa tùi chit-ê sè-kài ū tām-po̍h ê hí-ài

*像你這款的人*
Chhiūⁿ lí chit-khoán ê lâng
*佇這世界上存在*
Tī che sè-kan siōng chûn-chāi
*予我對這个世界有淡薄的期待*
Hō͘ góa tùi chit-ê sè-kài ū tām-po̍h ê kî-thāi
