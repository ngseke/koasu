---
title: 曾經我也想過一了百了 Chan-keng Góa Iā Siūⁿ-kòe Sí-sí Khah Khùiⁿ-oa̍h
by: 流氓阿德
tags:
- 流氓阿德
- 曾經我也想過一了百了
youtubeId: M_CWNFBBAiI
date: 2021/8/23
---

### [Verse 1]

Chan-keng góa iā siūⁿ-kòe sí-sí khah khùiⁿ-oa̍h
Sī in-ūi chi̍t-ê lâng chē tiàm ú-tiū ê iā-pan-chhia
Bông-bông-biáu-biáu ê kng-iáⁿ
湯姆威茲 ê koa-siaⁿ
Kî-thāi sè-kài boa̍t-ji̍t kin-á-ji̍t lâi pa

Chan-keng góa iā siūⁿ-kòe sí-sí khah khùiⁿ-oa̍h
Sī in-ūi chi̍t-ê lâng to̍k-chhiùⁿ ê seⁿ-ji̍t-khoài-lo̍k-koa
Tiám-tio̍h mn̄g-hō ê jîn-seng
M̄-bat sêng-chin ê goān-bōng
Phah-khui ē-po͘ bé hō͘ ka-kī kiaⁿ-hí ê lé-bu̍t-a̍p

### [Pre-chorus 1]

Tiān-ōe hit-thâu tîm-tāng ê chhoán-khùi siaⁿ
Bô ōe thang kóng iū-koh m̄-kam kòa
Khiā-tī siâⁿ-chhī ke-thâu ê si̍p-jī-lō͘-kháu
Choân-jiân m̄-chai-iáⁿ beh óng ná-lí làu-phâu

Bîn-á-ji̍t choa̍t-tùi ài iâⁿ-kòe kin-á-ji̍t
Lâu-tio̍h ba̍k-sái thiaⁿ-tio̍h sim-lāi bî-jio̍k ê jióng-hoah
Khiā--khí-lâi ah, khiā--khí-lâi ah, tān-sī ah

### [Chorus 1]

Chan-keng góa iā siūⁿ-kòe sí-sí khah khùiⁿ-oa̍h
Sī in-ūi góa ê sim í-keng phòa-liáu chi̍t-tōa-lia̍t
Chi̍t-tiám-á khùi-la̍t lóng bô ah
Liâm thòng-khó͘ lóng bô kám-kak
Chí-chhun khut-kiông pang liáu í-āu bô-la̍t ê nńg-chiáⁿ

---

### [Verse 2]

Chan-keng góa iā siūⁿ-kòe sí-sí khah khùiⁿ-oa̍h
Sī in-ūi chi̍t-ê lâng khiā-tī hō͘-thiⁿ ê hō͘-sòaⁿ kha
Lak-tiàm sòaⁿ-téng ê hō͘-siaⁿ
Phah-tī sim-thâu ê thàng-thiàⁿ
Khòaⁿ-tio̍h ka-kī ê sim bān-bān ê bān-bān hú-nōa

Chan-keng góa iā siūⁿ-kòe sí-sí khah khùiⁿ-oa̍h
Sī in-ūi tú-tio̍h siàu-liân sî chhim-pe̍h-sek ê góa
Kám-kak kiàn-siàu ê bô-siaⁿ
Bô-thang piān-kái ê su-ka
Hiān-chāi ê góa it-tēng hō͘ lí hui-siông ê sit-bōng pa

### [Pre-chorus 2]

M̄-goān piàn-sêng chit-sò͘ pan ê chûn-chāi
Hòng-khì ka-kī iōng-sim thó-hó sè-kài
Chí-iàu ē tit-tio̍h chi̍t-tiám-tiám ê un-loán
Tio̍h-sǹg sit-khì to̍k-it-bû-jī iā kam-goān

Tān-sī seng-piⁿ lâng lú chōe sim lú ko͘-toaⁿ
Lú sī jīn-chin tùi-thāi sim tio̍h siong lú tāng
Soàn ah pa
Hoán-chèng chòe-āu it-tēng sī sit-bōng ah

### [Chorus 2]

Chan-keng góa iā siūⁿ-kòe sí-sí khah khùiⁿ-oa̍h
Sī in-ūi góa ê sè-kài bô lâng thang chai-iáⁿ
Chi̍t-ê pi-bî ê ǹg-bāng
Chi̍t-su-su ê ài ah
Chi̍t-su-su nn̄g-ê lâng sio-lám sin-khu ê sio-joa̍h

---

### [Chorus 3]

Chan-keng góa iā siūⁿ-kòe sí-sí khah khùiⁿ-oa̍h
Sī in-ūi it-ti̍t chhōe bōe tio̍h chhut-kháu ê kng-sòaⁿ
Seng-bô-khó͘-loân ê bâng-jiân
Sí-put-chiok-sioh ê pi-ai
Kui-khì hòa-chòe tîn-ai sì-chhù poe-sán pa

Chan-keng góa iā siūⁿ-kòe sí-sí khah khùiⁿ-oa̍h
Sī in-ūi góa iá-bōe hiah-nī hēng-ūn ê tú-tio̍h lí
Chhiūⁿ lí chit-khoán ê lâng
Tī che sè-kan siōng chûn-chāi
Hō͘ góa tùi chit-ê sè-kài ū tām-po̍h ê hí-ài

Chhiūⁿ lí chit-khoán ê lâng
Tī che sè-kan siōng chûn-chāi
Hō͘ góa tùi chit-ê sè-kài ū tām-po̍h ê kî-thāi
