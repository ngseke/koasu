---
title: 生活革命 Seng-oa̍h Kek-bēng
date: 2021-12-05
by: 滅火器
tags:
- 滅火器
- 生活革命
- 無名英雄
youtubeId: tkbqFdbjlNI
---

### [Verse]

*最近我感覺規个人𤺪𤺪*
Chòe-kīn góa kám-kak kui-ê lâng siān-siān
*感受著家己的失敗*
Kám-siū tio̍h ka-tī ê sit-pāi
*我敢若隨時攏會爆炸*
Góa káⁿ-nā sûi-sî lóng ē po̍k-chà
*脾氣無法度按耐*
Pî-khì bô-hoat-tō͘ àn-nāi

*也想過講出我的悲哀*
Iā siūⁿ-kòe kóng-chhut góa ê pi-ai
*期待啥人會了解*
Kî-thāi siáⁿ-lâng ē liáu-kái
*佇這个食銅食鐵的時代*
Tī chit-ê chia̍h-tâng-chia̍h-thih ê sî-tāi
*有滿腹的憤慨*
Ū móa-pak ê hùn-khài

### [Pre-chorus 1]

*假仙的虛華的娛樂世界*
Ké-sian ê hi-hoa ê gô͘-lo̍k sè-kài
*看袂著希望的未來*
Khòaⁿ bōe tio̍h hi-bāng ê bī-lâi
*齷齪啦心情是愈來愈䆀*
Ak-chak lah sim-chêng sī lú-lâi-lú bái
*生活革命趁現在 改頭換面趁現在*
Seng-oa̍h kek-bēng thàn hiān-chāi, kái-thâu-ōaⁿ-bīn thàn hiān-chāi

### [Chorus]

*我欲徛起來 面對所有的阻礙*
Góa beh khiā--khí-lâi, bīn-tùi só͘-ū ê chó͘-gāi
*我欲證明我有才調將現實拍敗*
Góa beh chèng-bêng góa ū châi-tiāu chiong hiān-si̍t phah-pāi
*勇氣提出來*
Iông-khì the̍h chhut-lâi
*一定袂失敗*
It-tēng bōe sit-pāi
*只要這个世界猶有存在一寡愛*
Chí-iàu chit-ê sè-kài iáu-ū chûn-chāi chi̍t-kóa ài
*猶有一寡愛*
Iáu-ū chi̍t-kóa ài
