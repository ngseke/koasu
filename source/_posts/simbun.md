---
title: 心悶 Sim-būn
date: 2021-11-21
by: 美秀集團
tags:
- 美秀集團
- 心悶
- 多色寶山大王
youtubeId: k1YQE3YeMyw
---

### [Intro]

*等袂著思思念念最後一張批*
Tán bē tio̍h su-su-liām-liām chòe-āu chi̍t-tiuⁿ phoe
*講好的山盟海誓毋知閣賰偌濟*
Kóng-hó ê san-bêng-hái-sè m̄-chai koh chhun gōa-chē

### [Verse]

*等袂著思思念念最後一張批*
Tán bē tio̍h su-su-liām-liām chòe-āu chi̍t-tiuⁿ phoe
*講好的山盟海誓毋知閣賰偌濟*
Kóng-hó ê san-bêng-hái-sè m̄-chai koh chhun gōa-chē
*浮浮沉沉茫茫渺渺*
Phû-phû-tîm-tîm bông-bông-biáu-biáu
*夢想咧坱砂*
Bāng-sióng teh eng soa
*是儼硬抑是拖磨*
Sī giám-ngē ia̍h-sī thoa-bôa
*凡勢成全體諒*
Hoān-sè sêng-choân thé-liōng
*一直藏在心中*
It-ti̍t chhàng chāi sim-tiong

### [Chorus]

*當初離開的彼一工*
Tong-chho͘ lī-khui ê hit chi̍t-kang
*講袂出心酸 毋甘*
Kóng bē chhut sim-sng m̄-kam
*有siáng來做伴*
Ū siáng lâi chòe-phōaⁿ
*窗外掖落來的月色*
Thang gōa iā lo̍h-lâi ê goeh-sek
*毋但照映著我一个人*
M̄-nā chiò-iàⁿ tio̍h góa chi̍t-ê lâng
*希望會當有彼一工*
Hi-bāng ē-tàng ū hit chi̍t-kang
*共願望遺憾 寫做*
Kā goān-bāng ûi-hām siá-chòe
*上媠的靠岸*
Siōng súi ê khò-hōaⁿ
*心悶你溫柔的聲*
Sim-būn lí un-jiû ê siaⁿ

### [Bridge]

*行袂煞的路 是欲造 甲偌崎嶇*
Kiâⁿ bē soah ê lō͘, sī beh chō, kah gōa khí-kiā
*佇人生流浪 欣羨 是siáng的虛華*
Tī jîn-seng liû-lōng, him-siān, sī siáng ê hi-hoa
*啥物攏欲捎 天公伯咧看*
Siáⁿ-mih lóng beh sa, thiⁿ-kong-peh leh khòaⁿ
*我是 無才調去管待你自由自在自卑的死活*
Góa sī bô châi-tiāu khì koán-thāi lí chū-iû chū-chāi chū-pi ê sí-oa̍h
*齷齪 騙家己閣有希望*
Ak-chak, phiàn ka-kī koh ū hi-bāng
*看破 才是 事實的心聲*
Khòaⁿ-phòa chiah-sī sū-si̍t ê sim-siaⁿ
*你的話 我咧講 你的戲 我咧搬*
Lí ê ōe, góa leh kóng, lí ê hì, góa leh poaⁿ
*哭 悲戀詩歌 無人願意聽*
Khàu, pi-loān si-koa bô-lâng goān-ì thiaⁿ

*愛著不該愛的人 牽起不該牽的手*
Ài tio̍h put-kai ài ê lâng, khan--khí put-kai khan ê chhiú
*衝碰浪子踏線以前背後總有人咧搝*
chhóng-pōng lōng-chú ta̍h-sòaⁿ í-chêng pōe-āu chóng ū lâng leh khiú
*寄袂出的情批 規疊藏佇心底*
Kià bē chhut ê chêng-phoe, kui tha̍h chhàng tī sim-té
*講好 咱只是無夠緣的朋友*
Kóng-hó lán chí-sī bô-kàu iân ê pêng-iú
*我哭我的你走你的 無人需要會失禮*
Góa khàu góa ê, lí cháu lí ê, bô-lâng su-iàu hōe sit-lé
*我用我的一切 懷念你的美麗*
Góa iōng góa ê it-chhè, hoâi-liām lí ê bí-lē
*感情無法勤儉 後果只好承擔*
Kám-chêng bô-hoat khîn-khiām, hiō-kó chí-hó sêng-tam
*聽家己一句 歹勢*
Thiaⁿ ka-kī chi̍t-kū pháiⁿ-sè
