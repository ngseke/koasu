---
title: 遊覽車 Iû-lám-chhia
by: 魏秀文 Guī Siù-bûn
tags:
- 魏秀文
- 遊覽車
youtubeId: oL81opjKAp4
date: 2021/8/7
---

### [Verse]

*天袂光趕緊來起床*
Thiⁿ bōe kng, kóaⁿ-kín lâi khí-chhn̂g
*款著行李來起程*
Khoán-tio̍h hêng-lí lâi khí-têng
*約束公園來等待*
Iok-sok kong-hn̂g lâi tán-thāi
*歡喜的心情來期待*
Hoaⁿ-hí ê sim-chêng lâi kî-thāi

*看到遊覽車慢慢仔來*
Khòaⁿ-tio̍h iû-lám-chhia bān-bān-á lâi
*上車一半攏熟似*
Chiūⁿ-chhia chi̍t-pòaⁿ lóng se̍k-sāi
*一位一位握手來案內*
Chi̍t-ūi chi̍t-ūi ak-chhiú lâi àn-lāi
*逐家攏總笑咍咍*
Ta̍k-ke lóng-chóng chhiò-hai-hai

*遊覽車的小姐熱情來款待*
Iû-lám-chhia ê sió-chiá jia̍t-chêng lâi khoán-thāi
*咖啡燒茶直直來*
Ka-pi sio-tê ti̍t-ti̍t lâi
*卡啦 OK 趕緊排*
kha-lá-óo-khe kóaⁿ-kín pâi
*快樂出帆真輕鬆*
Khoài-lo̍k chhut-phâng chin khin-sang

### [Chorus]

*妳來點歌我來點歌真精彩*
Lí lâi tiám-koa góa lâi tiám-koa chin cheng-chhái
*導遊唱歌真好聽*
Tō-iû chhiùⁿ-koa chin hó-thiaⁿ
*司機開車上蓋穩*
Su-ki khui-chhia siōng-kài ún
*欣賞風景真美麗*
Him-sióng hong-kéng chin bí-lē

*幸福滋味無地比*
Hēng-hok chu-bī bô-tè pí
*遊覽車遊覽車*
Iû-lám-chhia, iû-lám-chhia
*一工時間真緊過*
Chi̍t-kang sî-kan chin-kín kòe
*回程唱著期待再相會*
Hôe-têng chhiùⁿ-tio̍h kî-thāi chài siong-hōe
